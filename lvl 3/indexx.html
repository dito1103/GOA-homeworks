<p>პროგრამირების ენები</p><br><br><br>
<h2>python</h2><br><br>
პაითონი წარმოადგენს მაღალი დონის პროგრამირების დინამიურ ენას შესაძლებლობათა ფართო სპექტრით, რომლის დიზაინი ყურადღებას ამახვილებს კოდის ადვილად წაკითხვადობაზე.პაითონის სტანდარტული ბიბლიოთეკა დიდია და ყოვლელმხრივი. ის იყენებს ძალზე იშვიათ გამომყოფებს ბლოკებისთვის – აბზაცებს.

პაითონი მულტიპარადიგმული ენაა და მოიცავს როგორც პროცედურული, იმპერატიული, ისე ფუნქციონალური პროგრამირების ელემენტებს. მას ხშირად ადარებენ ისეთ ენებს, როგორებიცაა Tcl, Perl, Ruby, Scheme და Java. პაითონის მახასიათებელთა შორის აღსანიშნავია:

უაღრესად ცხადი, გასაგები და კითხვადი სინტაქსი
ინტროსპექცია
ობიექტ ორიენტირებული მიდგომის მულტიპარადიგმული დიზაინი
სრული მოდულარულობა
მონაცემთა უაღრესად მაღალი დონის ტიპირება
მეტაპროგრამირება
ფართო სტანდარტული ბიბლიოთეკა
პაითონის ინტერპრეტატორი წარმოადგენს ვირტუალურ მანქანას, ამდენად, ეს ენა მულტიპლატფორმულია და პითონზე შექმნილი პროგრამების გაშვება შესაძლებელია პრაქტიკულად ყველა პლატფორმაზე. როდესაც კონსოლ(ე)ში ვბეჭდავთ python somescript.py, ინტერპრეტატორი ასრულებს შემდეგ ოპერაციებს:

ამოწმებს, არსებობს თუ არა somescript.pyc (ბაიტ-კომპილირებული კოდი) ან somescript.pyo (ოპტიმიზირებული კოდი) იმავე დირექტორიაში
თუ ბაიტ-კომპილირებული კოდი არ არსებობს, ინტერპრეტატორი დინამიურად ქმნის მას და უშვებს პროგრამას
თუ ბაიტ-კომპილირებული კოდი არსებობს, ინტერპრეტატორი ადარებს წყაროსა (somescript.py) და ამ ბაიტ-კოდის (somescript.pyc) მოდიფიკაციის დროს
თუ წყარო უფრო ახალია, ე. ი. მოხდა მისი რედაქტირება კომპილაციის შემდეგ, ინტერპრეტატორი შლის არსებულ ბაიტ-კოდს და თავიდან ქმნის მას
ინტერპრეტატორის ვირტუალური მანქანა ასრულებს ბაიტ-კოდს.

<h2>html</h2>

HTML (HyperText Markup Language) წარმოადგენს ჰიპერტექსტური მარკირების ენას, რომელიც ძირითადად გამოიყენება ინტერნეტის ქსელის დოკუმენტების შესაქმნელად. HTML სათავეს იღებს გასული საუკუნის 90-იანი წლებიდან, როგორც ვებგვერდების შესაქმნელი პრიმიტიული ენა, ხოლო დღეისთვის ინტერნეტი წარმოუდგენელია ამ ენის გარეშე. საიტების აბსოლუტური უმრავლესობა ასე თუ ისე იყენებს HTML-ს.

2014 წელს ოფიციალურად დასრულდა მუშაობა ახალ სტანდარტზე - HTML5-ზე, რომელმაც ფაქტიურად რევოლუციური ცვლილებები შეიტანა HTML-ში.

კონკრეტულად რა მოიტანა HTML5-მა?

HTML 5-მა განსაზღვრა პარსინგის ახალი ალგორითმი DOM-ის (Document Object Model) სტრუქტურის შესაქმნელად;
ახალი ელემენტების და ტეგების დამატება, როგორიცაა ელემენტები video, audio და სხვა;
HTML-ის არსებული ელემენტების გამოყენების წესების და სემანტიკის ხელახალი განსაზღვრა.
ახალი ფუნქციების დამატებით HTML5 გახდა არა უბრალოდ HTML-ის ახალი ვერსია, არამედ ფაქტიურად გახდა პლატფორმა პროგრამული უზრუნველყოფის შესაქმნელად, ხოლო მისი გამოყენების სფერო შორს გასცდა ინტერნეტის ფარგლებს: HTML5 გამოიყენება მობილური აპლიკაციებისთვის ანდროიდის, iOS, Windows Mobile ბაზაზე, ასევე დესკტოპ-პროგრამების შესაქმნელადაც.

საბოლოოდ, HTML5 ძირითადად გამოიყენება შემდეგი დანიშნულებით:

HTML5, როგორც ჰიპერტექსტური მარკირების განახლებული ენა, როგორც წინა HTML4-ის განვითარება;
HTML5, როგორც მძლავრი პლატფორმა ვებაპლიკაციების შექმნისთვის, რომელიც HTML5-თან ერთად ასევე მოიცავს პროგრამირების ენა JavaScript -ს და სტილების კასკადურ ცხრილებს CSS3-ს.
HTML5-ის განვითარებით დაკავებულია World Wide Web Consortium (შემოკლებით W3C  - მსოფლიო ქსელის კონსორციუმი) - დამოუკიდებელი საერთაშორისო ორგანიზაცია, რომელიც განსაზღვრავს HTML5-ის სტანდარტებს სპეციფიკაციების სახით. მიმდინარე სრული სპეციფიკაციის ნახვა შესაძლებელია მისამართზე https://www.w3.org/TR/html5/.

ბრაუზერების მხარდაჭერა

უნდა აღინიშნოს, რომ HTML5-ის სპეციფიკაციებსა და ვებბრაუზერების მიერ ამ ტექნოლოგიების გამოყენებას შორის ყოველთვის იყო სხვაობა, თუმცა ბრაუზერების უმეტესობამ ამ სტანდარტების დანერგვა დაიწყო ჯერ კიდევ მის ოფიციალურად გამოქვეყნებამდე და დღეისათვის ბრაუზერების ბოლო ვერსიების უმრავლესობა იყენებს HTML5-ის ფუნქციონალის უმეტეს ნაწილს (Google Chrome, Firefox, Opera, Internet Explorer 11, Microsoft Edge), ამასთნ ბრაუზერების ძველ ვერსიებს არ გააჩნიათ HTML5-ის მხარდაჭერა, მაგალითად Internet Explorer 8 და უფრო ადრეული ვერსიები, ხოლო IE 9, 10-ს გააჩნია სტანდარტების მხოლოდ ნაწილის მხარდაჭერა.

ამასთან, იმ ბრაუზერებს, რომელთაც გააჩნიათ HTML5-ის სტანდარტების მხარდაჭერა, შესაძლოა არ გააჩნდეთ კონკრეტული ელემენტების მხარდაჭერა და ეს უნდა გავითვალისწინოთ მუშაობისას.


საჭირო ინსტრუმენტები
რა არის საჭირო HTML5-თან სამუშაოდ? პირველ რიგში საჭიროა ტექსტური რედაქტორი ვებგვერდის html-ის ტექსტის ასაკრეფად. ამ დროისათვის ერთ-ერთი ტექსტური რედაქტორი, რომელიც ფართოდ გამოიყენება არის Notepad++, მისი ნახვა და გადმოწერა შეიძლება შემდეგი მისამართიდან: http://notepad-plus-plus.org. მისი უპირატესობა მდგომარეობს იმაში რომ არის უფასო და გააჩნია კოდის შემოწმების ინსტრუმენტები.

ასევე ფართოდ გამოიყენება კროსპლატფორმული ტექსტური რედაქტორი Visual Studio Code. მას გააჩნია უფრო მეტი შესაძლებლობები, ვიდრე Notepad++-ს და ასევე არის უფასო, გარდა ამისა, მისი გამოყენება შეიძლება როგორც Windows-ში, ასევე MacOS-ში და Linux-ის ბაზაზე არსებულ ოპერაციულ სისტემებში. ამ სახელმძღვანელოს შექმნის პროცესში გამოყენებულ იქნა Visual Studio Code.

ასევე დაგვჭირდება ვებბრაუზერი შექმნილი ვებგვერდების გაშვებისა და შემოწმებისთვის. ამ მიზნებისთვის გამოდგება ნებისმიერი გავრცელებული ბრაუზერი - Google Chrome, Mozilla Firefox, Microsoft Edge, Opera.
<h2>CSS</h2>
კასკადურ სტილთა ფურცლები (ინგლ. Cascading Style Sheets, CSS) — სტილთა ფურცლების ენა, რომელიც გამოიყენება მონიშვნის ენით დაწერილი დოკუმენტის წარდგინების აღსაწერად, მაგალითად HTML-ის გამოყენებით.[1] CSS არის მსოფლიო აბლაბუდის ტექნოლოგიური ქვაკუთხედი, HTML-თან და JavaScript-თან ერთად.[2] CSS შემუშავებულია კონტენტის და მისი წარდგენის, მათ შორის ფერების, ფონტების და გაწყობის გაცალკევებისათვის.[3] ამგვარ გაცალკევებას შეუძლია გააუმჯობესოს კონტენტის ხელმისაწვდომობა, უზრუნველყოს წარდგენის თვისებების განსაზღვრის უფრო მეტი მოქნილობა და მართვადობა, უზრუნველყოს მრავალი ვებგვერდის მიერ საზიარო ფორმატირების გამოყენება შესაბამისი სტილების განცალკევებულ .css ფაილში აღწერით, რაც ამცირებს კონტენტის სტრუქტურაში სირთულესა და გამეორებადობას, ისევე როგორც უზრუნველყოს .css ფაილის კეშირება, რაც საზიარო სტილის და ფორმატირების მქონე სხვადასხვა გვერდის ჩატვირთვის სიჩქარეს აამაღლებს.

ფორმატირებისა და კონტენტის გაცალკევება ასევე იძლევა შესაძლებლობას ერთი და იგივე გვერდი წარდგენილ იქნას სხვადასხვა სტილში გამოქვეყნების სხვადასხვა მეთოდისათვის, როგორიცაა მონიტორისთვის, ბეჭდვისთვის, ხმოვანისთვის, და ბრაილის შრიფტზე დაფუძნებული ტაქტილური მოწყობილობებისთვის. CSS საშუალებას იძლევა ფორმატირება შეიცვალოს თუ კონტენტზე წვდომა ხორციელდება მობილური მოწყობილობიდან.[4] სახელი „კასკადური“ მომდინარეობს სტილების პრიორიტეტულობის სქემიდან, რომლითაც განისაზღვრება თუ რომელი სტილი იქნება გამოყენებული ელემენტისთვის, იმ შემთხვევაში, როდესაც ერთსა და იმავე ელემენტზე გაწერილია ერთზე მეტი წესი. კასკადური პრიორიტეტების სქემა პროგნოზირებადია.

კასკადურ სტილთა ფურცლების ტექნიკური მახასიათებლების მხარდაჭერას ახორციელებს მსოფლიო აბლაბუდის კონსორციუმი (W3C). ინტერნეტის მედია-ტიპი (MIME-ტიპი) text/css რეგისტრირებულია კასკადურ სტილთა ფურცლებთან გამოსაყენებლად ცვლილებების შესახებ განაცხადით RFC 2318 (მარტი, 1998). W3C-ის მიერ წარდგენილია უფასო სერვისი CSS-დოკუმენტების შესამოწმებლად.

HTML-ის გარდა, CSS-ის გამოყენება მხარდაჭერილია მონიშვნის სხვა ენებშიც, მათ შორის XHTML, XML, SVG, XUL.

სინტაქსი
CSS-ს აქვს მარტივი სინტაქსი და იყენებს გარკვეული რაოდენობის ინგლისურ საკვაძო სიტყვებს სტილის სხვადასხვა თვისების სახელის განსაზღვრისთვის. სტილის ფურცელი შედგება წესების ნუსხისგან. თითოეული წესი ან წესების კრებული შედგება ერთი ან მეტი სელექტორისგან და გამოცხადების ბლოკისგან. სელექტორი განლაგებულია წესის მარცხენა მხარეს { ნიშნამდე, ხოლო გამოცხადების ბლოკი განლაგებულია წესის მარჯვენა მხარეს და მოთავსებულია ფიგურულ ფრჩხილებში. გამოცხადების ბლოკში შეიძლება იყოს ერთი, ან მრავალი გამოცხადება, რომლებიც ერთმანეთისაგან გამოიყოფა წერტილმძიმით ;. გამოცხადების შემადგენელი ნაწილებია თვისება და მისი მნიშვნელობა; თვისებას და მის მნიშვნელობას შორის ისმება ორწერტილი :.

<h2>javascript</h2>
არ აგერიოთ ერთმანეთში Java და JavaScript
JavaScript (/ˈdʒɑːvɑːˌskrɪpt/; იკითხება: ჯავასკრიპტი; აბრევ. JS /ˈdʒeɪ.ɛs./) — პროგრამირების ერთ-ერთი ფართოდ გავრცელებული ენაა. სახელწოდება JavaScript, როგორც სავაჭრო ნიშანი დარეგისტრირებულია ფირმა Sun Microsystems, Inc-ის მიერ.

ისტორია
JavaScript-ის შექმნილი კომპანია Netscape-ის მიერ, და პირველად ჩართული იყო Netscape Navigator ბრაუზერში. მისი თავდაპირველი სახელწოდება იყო Mocha, შემდეგ LiveScript. იგი წარმოდგენილ იქნა როგორც Netscape Navigator 2.0B3 ვერსიის შემადგენელი ნაწილი 1995 წლის დეკემბერში. Internet Explorer-ში ჯავასკრიპტი გამოჩნდა 1996 წელს, როცა ოფიციალურად გამოვიდა Internet Explorer 3,0 ვერსია.

JavaScript და HTML
JavaScript შეიძლება იყოს HTML-ის შემადგენელი ნაწილი და მოთავსებული იყოს ნებისმიერ ადგილას, შეუზღუდავი რაოდენობით. იგი ყოველთვის მოთავსებულია <script></script> ტეგებს შორის, HTML 4.01 სტანდარტის მიხედვით, type="text/javascript" ტეგის საშუალებით.